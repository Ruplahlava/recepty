---
sidebar: auto
---

## Kuřecí stehna s medouvou hořčicí

- hodně česneku
- med
- dijonská hořčice
- sójovka
- citronová šťáva
- pepř

## Kuře s harissou a pečenými paprikami

- 500g kuřecích stehen
- 2 lžíce harissy
- 1 lžíce vinného č. octa
- balkánský sýr
- cibule na čtvrtky
- pečené papriky

### Pečené papriky

> Papriky pečeme celé v troubě při 200◦C dokud nezčernají,
> potom dáme do mikroten. sáčku,aby se zapařily a pak je
> oloupeme a zbavíme semínek; zalijeme olivovým olejem a
> smícháme s česnekem a kořením podle chuti.

> V pekáčku smícháme harissu s vinným octem a obalíme v
> této směsi kuřecí vykostěná stehna bez kůže a cibuli. Osolíme a dáme péct na 200◦C na cca 35min. V průběhu pečení
> promícháme. 10min před koncem přidáme papriky a balkánský sýr, opepříme.

## Pomalu pečená kachna

> 1.  Osolte a okmínujte
>     Kachnu omyjte a osušte. Pak odřízněte přebytečný tuk u biskupa a u krku a kachnu důkladně osolte. Solte uvnitř i zvenku
>     a snažte se sůl rozetřít do všech záhybů. Pak ji posypte kmínem, vložte do pekáčku, mírně podlijte vodou, přiklopte a
>     pečte sedm hodin při 90 ◦C.

2. Zvyšte teplotu
   Po sedmi hodinách bude vaše kachna vypadat, jako kdybyste ji jen lehce povařili, kůže bude mít žlutou barvu a maso
   ještě nebude úplně měkké (vidlicí nepropichujte). Zvyšte teplotu na 120 ◦C a dopřejte masu posledních šest hodin. Stále
   pečte přiklopené, nepodlévejte, tuk neodebírejte.
3. Pomažte medem
   Hodinu před koncem celého pomalého pečení pekáč odklopte, do malého hrnečku si přelijte med a pomocí mašlovačky
   kachnu potřete; k medu můžete přidat i výpek. Kůže krásně zezlátne a bude křupavá. Podle uvážení můžete zvýšit teplotu
   trouby nebo dát kachnu pod gril.
4. Rozdělte prsa
   Kachnu naporcujte tak, jak jste zvyklí. Snažte se ale každému ze strávníků dát kousek prsíček, ta jsou po několikahodinové
   úpravě obzvlášť fenomenální! Maso je lahodné, krásně růžové, křupavé, a přitom vláčné. Podávejte s knedlíky a zelím.

## Paštika s brusinkami

- 400 g kuřecích jater
- 150-200 g másla + 50 g na závěrečné zalití
- rum / brandy (rumem nemyslím božkov)
- brusinky + brusinková marmeláda
- smetana ke šlehání
- sůl a čerstvě mletý pepř

> Játra očistit a dát do mísy, zalít alkoholem dle výběru a opepřit. Nechat cca 12h ležet v chladu. Hodinu před smažením vyndat z lednice a dát do cedníku. Štávu zachovat.
> Na silnostěnné pánvi/kastrolu rozehřát polovinu másla. Potřeba neustále míchat i při rozpouštění, aby se máslo nepřipálilo.
> Na nejvyšší výkon játra opražit do měkka, přidat slitou šťávu, lehce nechat povařit.
> Pryč z ohně a přidat zbytek másla, zde více/méně podle chuti. Jen pozor, máslo samozřejmě v chladu tuhne.
> Stále teplé rozšlehat se smetanou, brusinkovou marmeládou (Nebo nějakou jinou kyselou marmeládou) a solí. Smetanu dávkovat postupně, směs by měla konzistencí odpovídat krupičné kaši.
> Pro efekt vmíchat pokrájené brusinky.
> Naplnit do nádob a zalít rozpuštěným máslem (není nutné, prodlužuje trvanlivost) a dát chladit.

## Kuře s nádivkou

- Kuře
- Rohlík (1ks/porce)
- Pórek
- Mlíko
- Kuřecí játra
- Slanina
- Cibulka
- Máslo
- Muškátový oříšek
- Petrželka
- Vajíčka

> Kuře opepříme, osolíme, naprudko zatáhmene a dáme péct
> do vysokého pekáče do trouby.
> Osmažíme cibulku do hněda, přidáme slaninu, pórek. Přidáme na kousky nakrájená játra a částečně je uděláme, stáhneme z ohně.
> Přidáme housky, mléko, vajíčka, sůl pepř a petrželku a naneseme na pečící se kuře.

## Kuře na houbách

- 500g hříbků, nebo sušený namočený
- 2 cibule
- 2 stroučky česneku
- olej
- 4 kuřecí stehna
- hladká mouka
- dvě snítky tymiánu
- dvě snítky rozmarýnu
- 200ml suchého bílého vína
- 2l kuřecího vývaru
- 250ml smetany na vaření
- 50g másla
- sůl, pepř

> Hříbky nakrájet na plátky, cibuli nadrobno a česnek podrtit.
> V hrnci co může do trouby, nebo pekáči s víkem rozehřát
> olej. Kuře osolit, opepřit a pomoučit. Kuře opéct ze všech
> stran dozlatova a vytáhnout z hrnce.
> V hrnci opéct polovinu hub s cibulí, poté přidat bylinky,
> česnek lehce opražit a zalít vínem a vařit dokuď se tekutina
> neodpaří.
> Do nádoby vrátit maso, zalít vývarem aby bylo maso ponořené a dusit 1h 15min v troubě předehřáté na 170 ◦C.
> Po upečení vyndat maso z hrnce a šťávu zredukovat na třetinu. Poté přidat smetanu, ještě chvíli povařit a rozmixovat.
> Přidat kousek másla.
> Zbylé hříbky orestovat na oleji se solí a vmíchat do omáčky.

## Máslové kuře s miso pastou a česnekem

- kuřecí spodní stehna s kostí a kůží 8 ks
- změklé máslo 4 lžíce
- bílá miso pasta 1/2 hrnku
- javorový sirup 3 lžíce
- čerstvý zázvor, nastrouhaný 2cm kousek
- česnek, neloupaný, ale lehce rozdrcený 8 stroužků
- rýžový ocet 1 lžíce
- čerstvě namletý černý pepř
- jarní cibulka na ozdobu, nakrájená na tenká kolečka 2ks
- nasucho opražená sezamová semínka na ozdobu 2 lžičky

> Troubu předehřejte na 200 stupňů. Ve velké míse důkladně
> promíchejte změklé máslo, miso pastu, javorový sirup, rýžový
> ocet, nastrouhaný zázvor a černý pepř.
> Kousky kuřete vložte do mísy a směs důkladně vmasírujte do
> masa ze všech stran. Prsty jemně nadzdvihněte kůži a pastu
> vetřete i pod kůži.
> Kousky kuřete rozprostřete v jedné vrstvě do pekáčku, přidejte stroužky česneku a dejte do trouby. Pečte 30–40 minut,
> čas od času polévejte kůži vypečenou šťávou, až zezlátne a
> bude křupavá.
> Kuře nandejte na talíře. Odstraňte slupku ze stroužků a upečený česnek rozmačkejte se šťávou v pekáči. Hotový sosík
> podlejte pod kuře. Pokrm ozdobte nakrájenou cibulkou a
> opraženými sezamovými semínky. Podávejte nejlépe s rýží.

## Kuře na paprice

- Kuře
- máslo
- olej
- cibule
- máslová jíška
- sladká paprika
- mléko
- šlehačka
- vývar

> 1.  V rozpáleném kastrolu rozehřejeme máslo společně s olejem.

2. Maso důkladně osolíme, opepříme a přidáme do kastrolu,
   restujeme ze všech stran dozlatova, nejdříve kůží dolů (cca
   10 minut).
3. Přidáme nadrobno nakrájenou cibuli a společně s masem
   restujeme, dokud cibulka nezrůžoví (cca 15 - 20 minut).
4. Opečené maso vyjmeme a do cibule přidáme mletou papriku. Krátce restujeme, stačí půl minuty. Maso vrátíme do
   kastrolu, zalijeme vodou, přidáme kostku bujónu a přivedeme
   k varu.
5. Přikryjeme pokličkou a snížíme teplotu. Kuře dusíme při
   mírné teplotě doměkka, cca 45 minut.
6. Měkké kuře vyjmeme z kastrolu a zahustíme jíškou.
7. Přidáme mléko a 15 minut provaříme při mírné teplotě.
8. Mezitím kuře vykostíme (pokud nepodáváme celou porci
   kuřete) a zbavíme kůže, nakrájíme na přiměřené kousky.
9. Do omáčky přilijeme smetanu, přivedeme k varu a stáhneme z plotny.
10. Omáčku scedíme přes husté síto, příp. můžeme rozmixovat v mixeru dohladka.
11. Do omáčky vložíme maso, necháme prohřát a podáváme
    s kynutými knedlíky, příp. těstovinami nebo rýží.

## Dušená kachna na víně

- kachna
- rozmarýn
- máta
- máslo
- pepř
- vývar
- sladké víno

> Kachnu osolit, opepřit a nacpat kostkou másla. Do hrnce dát zbylé suroviny a dusit dvě až tři hodiny do změknutí.

## Kuřecí fricassee s houbami

- máslo
- kuřecí prsa
- bílé víno
- rozmarýn, bazalka, petržel
- žampiony na plátky
- kuřecí vývar
- žloutky rozšlehané s troškou vývaru
- citron
- smetana

> Na másle osmažíme kuře s houbami. Zalijeme vínem a vývarem. Přidáme bylinky, žloutky, citron, smetanu.

## Opékané kuře na smetaně se špenátem

- kuřecí čtvrtky
- smetana
- čerstvý listový špenát
- parmezán
- česnek
- cibule
- oregano

> Osolené opepřené kuře opražíme ve vysoké pánvi do hněda. Vyndat kuře z pánve a osmažit cibuli a následně česnek.
> Přidat smetanu, špenát a parmezán, oregano, vařit do změknutí španátu. Vrátit kuře a nechat bublat.

## Chicken Butter

### Na kuře a marinádu:

- 650 g kuřecích prsou nebo stehenních řízků, nakrájené na kousky
- 3 lžíce citrónové šťávy
- 1 lžíce zázvorovo česnekové pasty
- 1 lžíce garam masala
- 4 lžíce plnotučného bílého jogurtu

### Na omáčku:

- 2-3 velké cibule, na kostičky
- 2 lžíce zázvorovo česnekové pasty
- 2 lžíce garam masala
- 1 lžička mletého koriandru
- 2 lžičky sladké papriky
- 1/2 lžičky kurkumy
- špetka skořice
- (chilli podle chuti)
- 400 ml konzervovaných rajčat, pokrájených
- 350 ml sladké smetany 33%
- máslo dle chuti (hodně)
- mořská sůl
- 60g rozmixované nesolené kešu s trochou vody

> Smíchejte všechny ingredience na marinádu včetně masa, dobře promíchejte a nechte marinovat při pokojové teplotě, dvacet minut až hodinu.

> Rozehřejte máslo ve velkém hrnci/pánvi na plný výkon. Opražte kuře a vytáhněte ho ven. Přidejte všechnu cibuli a pomalu ji restujte, dokud nebude zlatá. To může trvat až 20 minut.

> Přidejte česnek a restujte než zkřehne. Vmíchejte všechno koření a restujte ještě minutu, dokud se nerozvoní. Pak přidejte rajčata, po pár minutách i smetanu. Omáčku pomocí ponorného mixéru nebo blenderu rozmixujte do hladka a podle chuti osolíme, případně nařeďte smetanou. Opět zahřejte a až bude omáčka jemně probublávat. Vmíchejte kuře, máslo.

## Chicken korma

- olej
- 4 střední cibule
- cca 10 kešu oříšků
- řecký jogurt cca 300
- lžička kurkumy
- 2 lžičky koriandru
- lžička chilli
- 2 lžičky garam masala
- kus skořice
- 3 semínka kardamonu
- 1 černý kardamon
- 5 hřebíčků
- 10 kuliček pepře
- list bobkáče
- kousek strouhaného zázvoru
- 3 stroučky drceného česneku
- 400g kuřecích stehen na kousky
- cca 250 vody
- sůl
- čerstvý koriandr na dochucení

> Cibuli nakrájíme a osmažíme pomalu na oleji dohněda, necháme vychladnout. Dohromady s kešu a troškou vody vyšlehat do tuhé pasty.
>
> V misce smíchat jogurt, koriandr, kurkumu, chilli a garam masalu.
>
> Ve stejné pánvi rozehřát olej a přidat kardamon, hřebíček, pepř, bobkáč a skořici. Až hřebíček začne pukat tak přidat zázvor a česnek, trošku osmažit a přidat kuře. To opékat chvíli, ať není úplně hotové.
>
> Vmíchat cibulovou pastu a ochucený jogurt a přidat sůl. Snížit plamen a vařit cca 10 minut, než se u okraje objeví oddělený olej. Poté přidat vodu a vařit cca ještě 15 minut, do změknutí kuřete.
>
> Ochutit sekaným koriandrem.
