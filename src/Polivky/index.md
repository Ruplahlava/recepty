---
layout: page
title: Polívky
date: 2019-01-07 12:13:31
tags:
---

## Bramborová s uzenou rybou

- 25g másla
- 1/2 cibule
- 200g brambor
- 400ml vývaru
- 100ml mléka
- 200ml smetany ke šlehání
- 200g uzené ryby
- 100g pancetty
- javorový sirup
- pažitka
- čerstvý mletý pepř
  > Cibulku osmahneme,potom přidáme brambory a opečeme je.
  > Zalijeme vývarem a přivedeme k varu. Necháme vařit, dokud nezměknou (cca 15min). V dalším rendlíku přivedeme k
  > varu mléko se smetanou. Vložíme rybu a 3 minuty prohřejeme. Brambory ve vývaru rozmixujeme. Přidáme mléko se
  > smetanou (rybu vyjmeme), opepříme. Pancettu opečeme v
  > pánvi, dáme ji do misek spolu s rybou a zalijeme polévkou.
  > Pokapeme javorovým sirupem, posypeme pažitkou.

## Rybí polévka

- Kapr
- Kořenová zelenina
  > Do velkého hrnce dáme vařit vnitřnosti, do menšího máslovou
  > zásmažku (já ji dělám na pánvičce).
  > Do prostředního kořenovou zeleninu, kterou (kostičky) opražíme na másle do zlatova, osolíme, zalijeme vodou a přidáme
  > hlavy. Vaříme asi půl hodiny, pak hlavy vyndáme a po vychladnutí důkladně obereme.
  > Do hrnce se zeleninou přidáme zásmažku, provaříme a vše
  > přecedíme do hrnce s vnitřnostmi.
  > Nakonec přidáme maso z hlav a dochutíme.

## Batátový krém

- 1 střední sladká brambora (cca 300 g)
- 2 stroužky česneku
- 1 cibule
- 1 lžíce olivového oleje
- 1 lžička uzené papriky
- sůl
- 300 ml vývaru
- 100 ml plnotučného mléka (smetany)
- citrónová šťáva
- bílý jogurt k podávání
  > Bramboru a cibuli jsem si oloupala a nakrájela na menší
  > kostky. Česnek jsem nechala tak se slupkou. Promíchala jsem
  > olivový olej se solí a uzenou paprikou. Směs jsem přelila na
  > brambory s cibulí, česnekem a důkladně promíchala, aby se
  > každý kousek obalil. Dala jsem péct do předehřáté trouby na
  > 30-40 minut. Během pečení jsem párkrát promíchala. Jakmile
  > byly brambory měkké, vytáhla jsem z trouby, česnek jsem vymačkala a promíchala se směsí. Vše jsem přesunula do hrnce
  > a zalila vodou. Dala jsem vařit asi na 10 minut. Na závěr
  > jsem rozmixovala, přilila mléko a ještě chvíli povařila. Dosolila jsem a dochutila citrónovou šťávou. Rozdělila jsem na
  > talíře, ozdobila lžičkou bílého jogurtu a jemně poprášila uzenou paprikou.

## Ramen

- bůček
- kus hovězího na polévku
- pórek
- nějaké tmavé asijské houby
- řasu
- asijské nudle do polévky
- vajíčka podle počtu porcí
- čerstvý zázvor
- sójovku
- rybí omáčku
- čerstvé chilli
- česnek
- cibule
- kořenová zelenina
  > Do pekáče hodíme maso, kořenovou zeleninu, cibuli na půlky.
  > Pečeme na 180 odkryté bez podlévání cca 2 hodiny, maso i
  > zelenina by mělo ztmavnout, ne zčernat, pokud by to hrozilo,
  > otočit, nebo stáhnout teplotu.
  > Po upečení vezmeme děrovanou lžíci, opatrně vložíme obsah
  > pekáče do velkého hrnce a zalijeme větším množstvím vody.
  > Přidáme zázvor a houby. Dáme na co nejmenší oheň a necháme táhnout min 6 hodin. Z hrnce vybereme tuhý obsah,
  > maso a zeleninu dáme zvlášť. Do vývaru přidáme nasekané
  > chilli, sójovku, rybí omáčku, česnek na plátky, řasu. Povaříme až česnek změkne. Pórek nakrájíme a prudce povaříme
  > ve vývaru.
  > Vejce uvaříme na hniličku nebo slow poached 11.4. Vezmeme
  > uvařený bůček a nakrájíme ho na plátky, nebo ho natrháme,
  > poté ho osmažíme na pánvi do zlatova. Mezitím uděláme
  > nudle dle návodu.
  > Do velké misky dáme nudle, zalejeme vývarem, přidáme maso
  > a nakonec vejce. Sežereme.

## Knedlíky do polívky

- sůl
- 2 vejce
- krupice
- máslo (cca 120g)
- pažitka

> Vejce rozklepnout do mísy, rozšlehat s rozpuštěným máslem, pažitkou a solí. Postupně přidat tolik krupice aby vzniklo husté těsto. To ukrajujeme lžící do vroucího vývaru.
